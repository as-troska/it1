<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Astrid Hjertenæs Andersen</title>
    <link rel="stylesheet" href="stilark.css">
</head>

<body>

    <header>
        <h1>Astrid Hjertenæs Andersen</h1>
    </header>
    
  


    <nav>
        <ul>
            <li>
                <a href="#">Olav H. Hauge</a>
            </li>
            <li>
                <a href="#">Tor Jonsson</a>
            </li>
            <li>
                <a href="#">Gunnvor Hofmo</a>
            </li>
            <li>
                <a href="#">Ragnhild Jølsen</a>
            </li>
            <li>
                <a href="#">Jens Bjørneboe</a>
            </li>
            <li>
                <a href="Sandemose\index.html">Aksel Sandemose</a>
            </li>
        </ul>
    </nav>

    <article>
        <div id="portrett"> </div>
        <p>Forfatter. Foreldre: Marineoffiser Peder J. A. Hjertenæs og Astrid Elinor Andersen. Gift 1939 med kunstmaler
            Snorre Andersen (22.4.1914–4.1.1979), sønn av faktor Arnold Andersen (1890–1975) og Jenny Theodora Finnson
            (1883–1926).
        </p>
        <p>Astrid Hjertenæs Andersen skrev seg tidlig inn i den modernistiske retningen i norsk etterkrigslyrikk.
            Diktene viser en klar tilknytning til det sene 1800-tallets symbolisme og er gjerne inspirert av musikk og
            billedkunst.
        </p>
        <p>Hun vokste opp i Horten og Borre i Vestfold. Faren var oversignalør i marinen. Etter middelskoleeksamen gikk
            hun på Hallings sekretær- og journalistskole for damer, og deretter arbeidet hun som kontordame og
            journalist i Horten blad og som ekspedisjonsdame i Aftenposten. 1939 giftet hun seg med maleren Snorre
            Andersen, som senere illustrerte flere av hennes diktsamlinger.
        </p>
        <p>Sine første dikt fikk hun antatt i A-Magasinet 1940, og i årene som fulgte, var hun ofte representert med
            dikt i Aftenposten og Dagbladet. Senere ble hun også en flittig bidragsyter i Magasinet for alle. Fra 1942
            av viet hun seg helt til diktergjerningen. Den første diktsamlingen, De ville traner, fikk hun utgitt på det
            lille forlaget Høvik Bokhandel, A.I. Vig 1945. Senere gikk hun over til Aschehoug.
        </p>
        <p>Allerede i debutsamlingen står hun frem som en skolert og utpreget intellektualistisk forfatter med mange
            referanser til filosofi, mytologi og klassisk litteratur, og med dikt som er inspirert av musikk og
            malerkunst. Den innledes av to sonetter, og samlingen veksler mellom tradisjonelle strofeformer, med og uten
            enderim, og frie vers. Språket er billedrikt, og dikterjeget speiler seg ofte i naturen som besjeles og
            tjener som resonansbunn for følelser og tanker. Både her og især i senere samlinger dyrker hun den poetiske
            sammenligning som retorisk figur. Mange dikt er preget av en vitalistisk holdning, med et kvinnelig subjekt
            som streber etter å gi seg sin sanselighet i vold, til dels under motstand fra mannen, som søker å sette
            grenser for den kvinnelige utfoldelsen – uten at det er tale om noe bevisst kvinnefrigjøringsprosjekt. Her
            finnes nemlig også flere tradisjonelle kvinnebilder og uttrykk for lengsler etter en passiv kvinnerolle.
        </p>
        <p>Fra og med den andre samlingen, De unge søylene, blir billedbruken dristigere og mer original, med
            assosiasjonsrike metaforer og sammenligninger som utvikles fritt over flere verselinjer og stedvis beveger
            seg langt vekk fra det opprinnelige sammenligningsleddet. Begge samlingene ble godt mottatt, men det er
            først med Skilpaddehagen (1950) hun for alvor står frem som en prototypisk representant for den
            sensymbolistiske tendensen innenfor norsk etterkrigsmodernisme. Under påvirkning av bl.a. angloamerikanske
            lyrikere som Wallace, Stevens og T. S. Eliot utnytter hun med hell modernismens flimrende
            assosiasjonsteknikk og forlater enderimet til fordel for innrim, halvrim og bokstavrim.
        </p>
        <p>Erotiske motiver opptar stor plass i 50-tallssamlingene Strandens kvinner og Vandrersken. Her finner vi
            dessuten de klareste eksemplene på en kritisk revisjon av tradisjonelle kvinnebilder, bl.a. i diktet
            “Kvinnen og dansen” fra den første samlingen. Det gjennomgående vandrermotivet som uttrykk for en søken
            etter en kvinnelig identitet kommer direkte til uttrykk i tittelen på den andre samlingen. Pastoraler 1960
            er en mer filosofisk anlagt samling, med dikt som søker etter det tidløse og evige bak tingenes og tidens
            ytre former, særlig i en syklus med dikt som bygger på myten om de tolv stjernebildene. En følelse av
            fremmedgjøring og identitetsoppløsning søkes opphevet ved at dikterjeget går opp i kunstens og mytenes
            verden som gir større plass til drøm og mystikk. Slektskapet med det romantiske synet på dikteren som en
            formidler av skjønnhet og dypere livsverdier trer her for alvor frem.
        </p>
        <p>Et enklere, mer anskuelig og deskriptivt billedspråk preger Frokost i det grønne (1964), der naturopplevelser
            og inspirasjon fra musikk og billedkunst fortsatt spiller en viktig rolle. I flere dikt stilles konkrete
            bilder konjunksjonsløst ved siden av hverandre – “En naken klippe. Strand. Et sus av stillhet.”, og de lange
            setningsperiodene er erstattet av setningsemner. Den samme poetiske teknikken gjenfinnes i Rosenbusken
            (1972), som rommer dikt av ulike slag, fra konkret naturpoesi til noe som kan minne om samfunnskritisk
            lyrikk i tidens ånd. Mer enhetlige er Andersens to siste samlinger, Et våroffer (1976) og De tyve landskaper
            (1980). Den siste inneholder naturdikt skrevet til mannens akvareller. 1964 utgav hun sammen med Gunvor
            Hofmo og Astrid Tollefsen samlingen Treklang. Dikt i utvalg, og 1985 utgav Aschehoug hennes Samlede dikt.
        </p>
        <p>Sammen med sin mann oppholdt Andersen seg flere ganger i utlandet og foretok en rekke reiser som fikk stor
            betydning for hennes forfatterskap. I 1949 oppholdt de seg i Italia. Året etter drog de bl.a. til Belgia,
            Nederland og Frankrike. Under et ettårig stipendopphold ved Yale University i USA studerte hun amerikansk
            poesi og drama. 1966 bosatte de seg på et lite småbruk i Ramsnes i Vestfold, men hadde fremdeles flere
            utenlandsopphold, bl.a. i Algerie og Island. De to siste oppholdene danner utgangspunkt for
            reisebeskrivelsene i Hyrdefløyten. Epistler fra Algerie og Svaner og nåtid. Epistler fra Island. 1967 gav
            hun ut den poetiske kortromanen Dr. Gnomen, om en vindtørr universitetslærer og en følelsesvar kvinne, en
            bok som med sin åpne form og sitt billedrike språk kan leses som et forsvarsskrift for den poetiske fantasi
            i et gjennomrasjonalisert samfunn.
        </p>
        <p>Astrid Hjertenæs Andersen mottok en rekke priser for sitt forfatterskap, bl.a. Kritikerprisen 1964 (for
            Frokost i det grønne), NRKs Ønskediktpris 1975, Riksmålsprisen 1976 og den svenske Doublougprisen 1984. Hun
            satt i Forfatterforeningens litterære råd 1974–79, og deltok i en årrekke aktivt i internasjonalt samarbeid
            med kunstnere i Skandinavia, det øvrige Europa og USA.
        </p>

    </article>

    <section>
        <h2>Verk</h2>
        <ul>
            <li>1945: De ville traner</li>
            <li>1948: De unge søylene</li>
            <li>1950: Skilpaddehagen</li>
            <li>1955: Strandens kvinner</li>
            <li>1957: Vandrersken</li>
            <li>1960: Pastoraler 1960</li>
            <li>1963: Treklang. Dikt i utvalg</li>
            <li>1964: Frokost i det grønne</li>
            <li>1967: Dr. Gnomen</li>
            <li>1968: Hyrdefløyten. Epistler fra Algerie</li>
            <li>1970: Som en vår. Dikt i utvalg</li>
            <li>1972: Rosenbusken</li>
            <li>1973: Svaner og nåtid. Epistler fra Island </li>
            <li>1976: Et våroffer</li>
            <li>1980: De tyve landskaper</li>
            <li>1985: Samlede dikt</li>
        </ul>
    </section>

</body>

</html>